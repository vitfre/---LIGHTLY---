<!DOCTYPE html PUBLIC "-//W3C//DTD HTML 4.01 Transitional//EN">
<html>
	<head>
		<meta http-equiv="Content-Type" content="text/html; charset=UTF-8">
	</head>
	<body>
		<div align="center"><font size="+2"><b>Загальні відомості для учнів</b></font> </div>
		<p align="justify"><b>Компетенція</b> (лат. competentia, від compete – взаємно прагну; відповідаю, підходжу) – сукупність предметів відання, завдань, повноважень, прав і обов’язків державного органу або посадової особи, що визначаються законодавством.</p>
		<p align="justify"><b>Професійна компетенція</b> – здатність успішно діяти на основі практичного досвіду, умінь та знань при вирішенні поставлених професійних завдань.</p>
		<p align="justify"><b>Компетентність</b> – проінформованість, обізнаність, авторитетність.</p>
		<p align="justify">Компетентність у перекладі з латинської <b><i>competentia</i></b> означає коло питань, у яких людина добре обізнана, має знання та досвід.</p>
		<p align="justify">Компетентність також визначається як набута у процесі навчання інтегрована здатність особистості, яка складається із знань, досвіду, цінностей і ставлення, що можуть цілісно реалізовуватися на практиці.</p>
		<p align="justify">В Україні Державний стандарт початкової загальної освіти визначає такі види компетентності: комунікативна, міжпредметна, предметна. Останню розділяють на математичну, природознавчу і соціальну.</p>
		<p align="justify">Геометрія, як наука, була відкрита єгиптянами і виникла з потреб людини. В Єгипті, Китаї. Індії, Вавилоні багато геометричних фактів було добуто в наслідок практики будівництва. Сьогодні геометричні знання у людській діяльності набувають особ­ливої значущості, спектр їх застосування широкий – хімія, фізика, астрономія, географія, архітектура, будівництво, мистецтво та ін. Предмет геометрії, який вивчають учні в старшій школі, закладає міцні підвалини для подальшого професійного становлення спеціалістів. які пов'язуватимуть свою діяльність із застосуванням геомет­ри. Сьогодні, як ніколи, актуальний вислів давньогрецького філософа і математика Платона “Хто не знає геометрії – із школи не випускається”. Мета навчання геометрії у школі – розвиток логічного мислення, формування просторової уяви, вироблення навичок застосування геометрії у розв’язанні практичних задач.</p>
		<p align="justify">Аналізуючи програму з геометрії для старшої школи (академічний рівень), відповідно до трьохвимірного вибору математичної компетентності зазначаємо, що старшоклас­ники мають опанувати такими предметними геометрични­ми вміннями (компетенціями):</p>
		<p align="justify">• предметний вимір – знати і розуміти: аксіоми стереометрії та висновки з них,  означення понять многог­ранника (призми, піраміди), тіла обертання (кулі, сфери, циліндра, конуса), властивості зазначених геометричних фігур, означення понять геометричних перетворень, коор­динат і векторів у просторі та їх основні властивості; відс­тань (від точки до прямої, від точки до площини, між ми­мобіжними прямими, від прямої до паралельної їй площи­ни, між паралельними площинами); міру кута (кут між прямими, між прямою і площиною, між площинами); площу поверхні та об’єм геометричного тіла, формули для обчислення площ поверхонь та об'ємів многогранників і тіл обертання;</p>
		<p align="justify">• діяльнісний вимір – уміти: розрізняти означувані та не означувані поняття, аксіоми і теореми; класифікувати за певними ознаками взаємне розміщення прямих, прямих і площин, площин у просторі, просторові тіла; зображувати просторові геометричні фігури та їх елементи; обчислюва­ти відстані та міри кутів, зокрема використовуючи коорди­нати і вектори у просторі; розв’язувати найпростіші задачі на вимірювання і обчислення площ поверхонь і об’ємів тіл;</p>
		<p align="justify">• практичний вимір – застосовувати: вивчені озна­чення, властивості та методи стереометрії під час розв’язування найпростіших задач, зокрема прикладного змісту, для дослідження властивостей реальних об’єктів; вивчені означення, властивості і формули для розв’язування найпростіших задач прикладного змісту, суть яких полягає в обчисленні площ поверхонь і об’ємів тіл.</p>
	</body>
</html>