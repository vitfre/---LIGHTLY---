<!DOCTYPE html PUBLIC "-//W3C//DTD HTML 4.01 Transitional//EN">
<html>
	<head>
		<meta http-equiv="Content-Type" content="text/html; charset=UTF-8">
	</head>
	<body>
			<div align="center"><font size="+2"><b>Паралельність прямих в просторі</b></font> </div>
			<p align="justify"><b>Означення.</b> Дві прямі називаються паралельними, якщо вони лежать в одній площині і не перетинаються.</p>
			<p align="justify">З означення випливає, що через дві паралельні прямі завжди можна провести площину, причому тільки одну. Адже якщо припустити, що через паралельні прямі а і b проведено дві різні площини, то з цього випливало б, що через пряму а і деяку точку прямої b проведено дві різні площини. Але цього не може бути.</p>
			<p align="justify">З аксіоми паралельності Евкліда випливає, що в площині через дану точку можна провести не більше однієї прямої, паралельної даній. А скільки таких прямих можна провести в просторі?</p>
			<p align="justify"><ins><b>Теорема.</b></ins> Через будь-яку точку простору, яка не лежить на даній прямій, можна провести пряму, паралельну даній, і тільки одну.</p>
			<p align="justify"><i>Зауваження.</i> Дана теорема справедлива тільки в евклідовій геометрії.</p>
			<p align="justify">Дві паралельні прямі завжди лежать в одній площині. А три чи більше? Можуть і не лежати в одній площині. Наприклад, усі ребра прямозубої циліндричної шестірні лежать на паралельних прямих, але не належать одній площині. Те саме можна сказати і про поздовжні ребра шпунтових дощок, вертикальні колони будинку тощо.</p>
			<p align="justify"><ins><b>Теорема.</b></ins> Дві прямі, паралельні третій, паралельні.</p>
			<p align="justify">Дану теорему називають теоремою про транзитивність паралельності прямих, оскільки в ній говориться про перехід властивості паралель­ності двох пар прямих на третю: з a||b і b||с випливає: а||с.</p>
			<p align="justify">Примітка. Щоб ця властивість була правильною завжди, навіть з a||b і b||a випливало, що а||а, часто домовляються, що кожна пряма паралельна сама собі.</p>
			<p align="justify">Паралельними бувають не тільки прямі, а й відрізки, про­мені.</p>
			<p align="justify"><b>Означення.</b> Два відрізки (промені) називають паралельними, якщо вони лежать на паралельних прямих або на одній прямій.</p>
	</body>
</html>